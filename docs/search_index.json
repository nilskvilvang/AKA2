[["iv-regresjon.html", "2 IV regresjon 2.1 Innledning 2.2 Et konstruert eksempel for visualisering av IV-regresjon", " 2 IV regresjon 2.1 Innledning Multippel OLS-regresjon av tverrsnittsdata kan kalles en tradisjonell empirisk metode for å se på sammenhengen mellom en uavhengig variabel og en eller flere avhengige variabler. I regresjonen finner vi den gjennomsnittlige endringen i en uavhengig variabel - Y - når en avhengig variabel X endres med en enhet, og vi samtidig holder alle andre variabler konstante. Dette (koeffisienten for X) er en betinget korrelasjon mellom X og Y, men det er alltid en usikkerhet rundt i hvilken grad dette er et godt estimat for den kausale sammenhengen. Vi vil sannsynligvis kunne si at vi ikke vet om vi har utelatt variabler som påvirker både X og Y. Det kan også være sånn at ikke bare påvirker X -&gt; Y, en kanskje også Y -&gt; X. En mulighet for forkludring av estimatet for kausalitet kan også være at vi ikke helt forstår kontrollvariablers påvirkning på X, slik at deler av Xs effekt på Y forsvinner. Selv om kontrollvariabler kan klargjøre Xs effekt på Y og dermed variasjonen i Y kan det tåkelegge den kausale effekten mellom variablene. Vi kjenner til fra kapittelet om OLS-regresjon at det alltid er et feilledd i regresjonslikningen. Feil, som beskrevet ovenfor, kan føre til at en uavhenigig variabel korrelerer med feilleddet og dermed påvirker kausaleffekten. IV-regresjon (Instrumentell Variabel regresjon) kan ses på som et kvasi-eksperiment (se f.eks. Galiani et al. (2017), Andriano &amp; Monden (2019) og DiPrete et al. (2018)). (stockWhoInventedInstrumental2003?) beskriver at One definition of instrumental variable estimation is the use of additional instrumental variables, not contained in the equation of interest, to estimate the unknown parameters of that equation (s.179). La oss tenke oss at vi har en avhengig variabel Y - inntekt - som påvirkes av sosioøkonomisk status - X. Sosioøkonomisk status påvirker altså inntekten (X -&gt; Y), men samtidig kan inntekt påvirke sosioøkonomisk status (Y -&gt; X). En såkalt instrumentvariabel - Z - som må korrelere sterkt med X, men ikke med Y på andre måter enn gjennom X kan gi oss en omveg rundt problemet med retning på kausaliteten. Å finne en god instrumentvariabel er derimot krevende og vil trolig forutsette svært god kunnskap om tematikken som undersøkes. Oppsummert blir da en IV-regresjon at man først gjennomfører en regresjon der X-verdiene predikeres av Z. Deretter gjennomfører man en regresjon med de predikerte X-verdiene mot Y. Det hviler to forutsetninger for dette: Z må være korrelert med X (det såkalte relevanskriteriet) og at Z kun påvirker Y gjennom X - altså ingen direkte påvirkning fra Z til Y (det såkalte eksluderingskriteriet). 2.2 Et konstruert eksempel for visualisering av IV-regresjon La oss tenke oss at vi ønsker å undersøke sammenhengen mellom lengde på utdanning og inntekt. Er det slik at et år ekstra utdanning gir deg x mer i inntekt, eller x+? mer i inntekt? La oss videre tenke oss at vi har data: Vi ser at det er en klar trend i disse dataene at folk med lengre utdanning har høyere inntekt enn folk med kortere utdanning. Betyr det at lengde på utdanning har en kausal effekt på inntekt? Svaret er nei. Fordi lengde på utdanning er ikke tilfeldig (randomly assigned) - folk velger hvor lang utdannelse de vil ta. Likevel ser vi jo en klar trend/sammenheng i dataene. Så hvorfor gjør vi det? En forklaring kan være at denne sammenhengen skyldes en uobservert variabel som forstyrrer bildet. La oss videre i eksempelet si at dette er IQ, og at vi har data på dette. Lengde på utdanning ser ut til å henge sammen med IQ. "]]
